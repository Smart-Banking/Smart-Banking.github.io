---
layout: post
title:  "3% кешбек с виртуална дебитна карта Visa от W1TTY"
date:   2023-01-04
description: Все още е в сила промоционалният кешбек на W1TTY. Не винаги остават пари за спестяване, но поне може да спестим от това, което харчим.
image: 2/W1TTY-1.jpg
---
**W1TTY** е една сравнително нова финтех услуга, която е в промоционален период и за всеки 100 лв., които платите с тяхната карта, ще получите обратно 3 л. в 45-дневен период. Все още може да се възползвате от тази промоция за всяка сметка, която платите - в магазина, битови сметки и т. н.

Целта на този материал не е да даде всички подробности за картата и екстрите, които тя предлага. Приложението, чрез което създавате и контролирате виртуаланата си карта, както и сайтът на услугата е преведен на български и достатъчно добре представя информацията, която е нужна на потребителя. По-скоро ще се опитам да споделя опита си и да ви убедя, че използването на картата наистина си струва.

Може да се регистрирате от [този линк](https://w1tty.page.link/9z36sX7nALuaqG9R7) и да изтеглите приложението от Google Play/App Store.

След стандартната процедура по регистрация и удостоверяване, трябва да създадете вашата карта, като за целта избираме безплатната Every1

<figure>
	<img src="/assets/img/2/W1TTY-2.jpg" alt=""> 
</figure>

#### Плащания

Приложението предлага сметки в различни валути, включително и левова, но когато тествах, въпреки наличието на пари в левовата сметка, разплащанията винаги се правеха в евро. Това не е проблем, защото обменният курс е фиксингът на БНБ - 1.95583. На всички места, на които може да плащате с карта - на ПОС терминали в магазини, покупки в интернет, плащане на битови сметки с карти и т. н. не е проблем да използвате W1TTY-картата си. Ето пример за плащане на сайта на А1:

<figure>
	<img src="/assets/img/2/W1TTY-3.jpg" alt=""> 
</figure>

Както може да се убедите, 3-процентният кешбек е начислен и след 45 дни ще имате възможност да го добавите към сметката си:

<figure>
	<img src="/assets/img/2/W1TTY-4.jpg" alt=""> 
</figure>

Ако сумата не ви изглежда съществена, вижте резултата след няколкомесечно активно използване на картата:

<figure>
	<img src="/assets/img/2/W1TTY-5.jpg" alt=""> 
</figure>

И не забравяйте, че тези **около 500 лв.** са спестени от безвъзвратно изхарчените вече пари - за храна, отопление, ток, вода, телефони, данъци ... - все разходи, от които не може да се откажем.

Натрупаният кешбек - в примера, чакащите €64.14, се натрупва постепенно (след всеки 45 дни от съответния разход) и може да се тегли периодично, когато решите - например, когато се натрупат €10.

За плащания на ПОС терминали може да ползвате картата, като я добавите в дигитален портфейл - например Google Pay. Ако се наложи плащане с физическа карта (или телефонът ви не поддържа безконтактни плащания), аз използвам картата на Curve. Това е карта, която може да играе ролята на друга карта - в приложението на Curve, безплатният план допуска добавяне на данните за 2 други карти, като може да изберем Curve-картата "от името" на коя от тях ще действа. С други думи, добавяйки в приложението данните на виртуалната W1TTY-карта, ще може да се разплащаме на ПОС с физическата карта Curve. 

Регистрация може да направите от [този линк](https://www.curve.com/join#NVR4Y86D). Безплатният план на Curve предлага и други интересни и уникални възможности, една от които е "връщане назад във времето" - т. е. плащане, направено с една от картите в плана ви, да се пренасочи до 30 дни след плащането, към другата. Може да теглите без такси от банкомат по €200 месечно, да ползвате преференциални обменни курсове и др. Доскоро доставката на картата беше безплатна, но това се промени и ще трябва да платите €4.99.

За максимална ефективност от ползването на W1TTY са важни следните правила:
- ползвайте картата за всички плащания на ПОС терминали в магазини и други места;
- винаги търсете за дадено плащане опцията "плащане с карта" - потърсете на сайта на общината възможност за плащане на данъци с карта, за услуги като ток, вода, GSM, поддръжка, СОТ и т. н. - проверете съответния сайт дали има такава опция;
- ако собственикът на услугата, за която плащате, не предлага този метод на разплащане, потърсете алтернатива. Към момента, например, Електрохолд предлага на клиентите си 7 начина за плащане на сметките за ток, но всички те са през трети страни, а не директно с карта на сайта на дружеството. Някои от тези 7 начина позволяват да се ползва W1TTY-картата - аз лично използвам UBBpay, тъй като таксата там е 0.30 ст. на плащане, което се компенсира лесно от кешбека за 200-левова сметка за ток. ePay е друга такава алтернатива, но там таксата за ползване на международни карти е доста висока.

#### Зареждане на картата

Както стана вече дума, плащанията от картата се правят в евро и това е дебитна карта, така че трябва да я заредите предварително. За това има много начини, но тук ще се спра само на два от тях:

1. Ако имате еврова сметка с дебитна карта към нея, може да зареждате безплатно до €100 месечно директно от дебитната карта, като сумата е налична веднага за ползване. Тази сума е доста ограничена, така че основно се ползва вторият начин;
2. Безплатен превод в евро към евровата сметка на W1TTY-картата. Такъв се предлага от различни оператори - аз, например, използвам [Revolut](https://revolut.com/referral/sergeyzqc!JAN1-23-AR-H1) - уникална интернет-банка, която заслужава отделно разглеждане, но в случая, с нея мога да зареждам от дебитната си карта в Revolut-сметката си неограничени суми или да правя обмен лев-евро (до 2000 лв. месечно без такса) при много изгоден курс и да правя безплатни преводи към сметката на W1TTY-картата. Преводите пристигат в картата обикновено в рамките на деня, ако са направени преди обяд.
