---
layout: post
title:  "3% кешбек с виртуална дебитна карта Visa от W1TTY"
date:   2023-01-04
description: Все още е в сила промоционалният кешбек на W1TTY. Не винаги остават пари за спестяване, но с W1TTY поне може да спестим от това, което вече сме изхарчили.
---
<figure>
	<img src="/assets/img/2/W1TTY-1.jpg" alt=""> 
</figure>

Много ли са 3%? Ако числото ви изглежда малко и сумата, която генерира - несъществена, вижте резултата след няколкомесечно доста активно използване на W1TTY-картата:

<figure>
	<img src="/assets/img/2/W1TTY-5.jpg" alt=""> 
</figure>

И не забравяйте, че тези **около 500 лв.** са спестени от безвъзвратно изхарчените вече пари - за храна, отопление, ток, вода, телефони, транспорт, данъци... - все разходи, от които не може да се откажем.

Каква част от семейния ви бюджет отива за **основни разходи**? 80%, 90%, 100%, 110%? А където и да прочетете за управление на личните финанси и семейния бюджет, един от първите съвети, които ще видите, е да спестявате - дори минимално, но постоянно - за резервен фонд, за бъдещи непредвидени разходи, за дългосрочни цели... Ще прочетете за чудото на сложната лихва, което ще ви помогне с постоянство да натрупате десетки и стотици хиляди за 40-50 години. А как да спестяваме, когато всички доходи потъват в морето от текущи разходи?

Инструментът, който ще ви предложа, няма да реши тази дилема. Ако се замислите, че от двете хиляди, които минимум задължително харчите месечно (примерно - заменете числото с такова, което подхожда за вашия случай), с **малко усилие** може да си върнете 60 лв., без да правите **никакви съкращения на разходите** (които и без това не подлежат на съкращение), ще осъзнаете, че ще имате възможност да избирате - да ги спестите ли (защото тези 60 лв. са генерирани от вече изхарчени пари, които в стандартния случай просто нямаше да имате) или да увеличите поне с още малко наличната сума за покриване на разходите.

**W1TTY** е една сравнително нова финтех услуга, която е в промоционален период, който продължава вече няколко месеца и няма предварително обявен краен срок. За всеки 100 лв., които платите с тяхната виртуална карта, ще получите в сметката си обратно 3 лв. (с 45-дневно закъснение от датата на плащането). Все още може да се възползвате от тази промоция за всяка сметка, която плащате - в магазина, битови сметки, сметки за услуги и т. н.

Целта на този материал не е да даде всички подробности за картата и екстрите, които тя предлага. Приложението, чрез което създавате и контролирате карта си, както и сайтът на услугата са преведени на български и достатъчно добре представят информацията, която е нужна на потребителя. По-скоро ще се опитам да споделя опита си и да ви убедя, че използването на картата наистина си струва.

Може да се регистрирате от [този линк](https://w1tty.page.link/9z36sX7nALuaqG9R7) и да изтеглите приложението от Google Play/App Store.

След стандартната процедура по регистрация и удостоверяване, трябва да създадете вашата карта, като за целта изберете безплатната Every1

<figure>
	<img src="/assets/img/2/W1TTY-2.jpg" alt=""> 
</figure>

Тъй като това е виртуална карта, не е необходимо тя да ви бъде доставяна, така че няма да имате разходи за получаване, а може веднага, след като я заредите, да започнете да я използвате.

#### Зареждане на картата

W1TTY предлага дебитна карта и сметки кам нея в различни валути, включително и в лева, но когато тествах, въпреки наличието на пари в левовата сметка, разплащанията винаги се правеха в евро. Това не е проблем, защото обменният курс, по който автоматично се конвертира заплатената сума, е фиксингът на БНБ - 1.95583.

Ще трябва да заредите картата преди да може да правите плащания с нея. За това има много начини, но тук ще разгледаме само на два от тях:

» За начало, ако имате еврова сметка в някоя от българските банки, с дебитна карта към нея, може да **зареждате безплатно до €100 месечно** директно от дебитната карта, като сумата е налична веднага за ползване. Тази сума е доста ограничена, но достатъчна за тестване на услугата. За повече и по-големи плащания се ползва вторият начин;
» **Безплатен превод в евро към евровата сметка на W1TTY-картата**. Такъв се предлага от различни оператори - аз, например, използвам [Revolut](https://revolut.com/referral/sergeyzqc!JAN1-23-AR-H1) - уникална интернет-банка, която заслужава отделно разглеждане. С нея мога да зареждам от дебитната си карта (левова или еврова) в Revolut-сметката си неограничени суми, да правя обмен лев-евро (до 2000 лв. месечно - без такса) при много по-изгоден курс, от този, който предлагат банките и да правя **безплатни преводи** към сметката на W1TTY-картата. Парите пристигат в картата обикновено в рамките на деня. Удобна функционалност на Revolut е възможността да зададете чакаща заявка за обмяна при избран от вас изгоден курс, в случай, че не бързате с обмяната. Възможно е дори да зададете курс, равен на фиксинга на БНБ, така че да нямате дори и минимална загуба от курсови разлики, но за това ще е нужно известно търпение и изчакване. Така или иначе резликата от операцията лев - евро и после евро - лев по фиксинг при плащането с картата напълно си заслужава, предвид размера на кешбека.
[Paysera](https://www.paysera.bg/v2/bg-BG/index) е друга web-базирана банка, поддържането на сметка в която няма да ви струва нищо, предлагаща също изгодни курсове и безплатни преводи в евро. Препоръчвам ви да проверите предлаганите курсове за конкретната сума, която ще обменяте и да изберете по-изгодните условия.

#### Плащания

На всички места, на които може да се плаща с карта - на ПОС терминали в магазини, покупки в интернет, плащане на битови сметки с карти и т. н. не е проблем да използваме W1TTY-картата си. 

Ето пример за плащане на сайта на А1:

<figure>
	<img src="/assets/img/2/W1TTY-3.jpg" alt=""> 
</figure>

Както може да се убедите, 3-процентният кешбек е начислен и след 45 дни ще имаме възможност да го добавим към сметката си:

<figure>
	<img src="/assets/img/2/W1TTY-4.jpg" alt=""> 
</figure>

"Чакащият" кешбек - в примера, чакащите €64.17:

<figure>
	<img src="/assets/img/2/W1TTY-5.jpg" alt=""> 
</figure>

постепенно се прехвърлят в буфер (45 дни след всеки направен разход), откъдето периодично може да се насочват към сметката на картата, когато решим - например, когато се натрупат €10.

Плащания на ПОС терминали може да правите с телефона си, като добавите картата в дигитален портфейл - например Google Pay. Ако се наложи плащане с физическа карта (или телефонът ви не поддържа безконтактни плащания), аз използвам картата на Curve. Това е физическа карта, която може "да играе ролята" на друга карта - в приложението на Curve, безплатният план допуска добавяне на данните за 2 карти, като може да изберем Curve-картата "от името" на коя от тях ще действа. С други думи, добавяйки в приложението данните на виртуалната W1TTY-карта, ще може да се разплащаме на ПОС с физическата карта Curve, все едно че имаме обикновена пласмасова W1TTY-карта. 

Регистрация може да направите от [този линк](https://www.curve.com/join#NVR4Y86D). Безплатният план на Curve предлага и други интересни и уникални възможности, една от които е "връщане назад във времето" - т. е. плащане, направено с една от картите в плана ви, да се пренасочи до 30 дни след плащането, към другата. Може да теглите без такси от банкомат равностойността на €200 месечно, да ползвате преференциални обменни курсове и др. Доскоро доставката на картата беше безплатна, но това се промени и ще трябва да платите €4.99. Същата е цената за доставка и на физическата W1TTY-картата, но Curve за мен има своите предимства.

За максимална ефективност от ползването на W1TTY са важни следните правила:

» Ползвайте картата за всички плащания на ПОС терминали в магазини и други обекти;

» Винаги търсете за дадено плащане опцията "плащане с карта" - потърсете, например, на сайта на общината възможност за плащане на данъци с карта, за услуги като ток, вода, GSM, поддръжка, СОТ и т. н. - проверете има ли такава опция на сайта на съответния доставчик;

» Ако доставчикът на услугата, за която плащате, не предлага плащане с карта, потърсете алтернатива. Към момента, например, Електрохолд предлага на клиентите си 7 начина за плащане на сметките за ток, но всички те са през трети страни, а не директно с карта на сайта на дружеството. Някои от тези 7 начина позволяват да се ползва W1TTY-картата - аз лично използвам [UPAY](https://ubbpay.bg/), тъй като таксата там е 0.30 ст. на плащане, което се компенсира лесно от кешбека за сметката за ток. ePay е друга такава алтернатива, но там таксата за ползване на международни карти е доста висока.

Накрая, да подчертая отново, че **3-процентният кешбек е промоционален** и ще дойде момент, в който той ще бъде намален, вероятно на 1%. Дори краткото въведение, което може да видите при регистрация, показва че кешбекът е 1% (ако не е вече коригиран), но по-показателен е банерът на основния екран на приложението:

<figure>
	<img src="/assets/img/2/W1TTY-6.jpg" alt=""> 
</figure>

**W1TTY** е услуга в развитие и обещава още нововъведения вбъдеще. Зависи само от вас дали ще се възползвате от промоцията, но дори след това, най-вероятно, условията за кешбек ще останат по-изгодни, сравнени с много от картите, предлагани от българските банки.