---
layout: post
title:  Сметка "За пенсия" на KBC Bank - част от "умното" банкиране
date:   2023-02-06
description: Ако сте над 60 годишни, сметка "За пенсия" на KBC Bank е част от "умното" банкиране за вас.
---
Искате ли сметка без такса за поддръжка, от която може да теглите на банкомат без такси, с възможност за безплатни преводи...

Ако сте над 60 годишни, дори да не получавате пенсията си по нея, сметка **За пенсия** на **KBC Bank** е част от "умното" банкиране за вас. За да нямате месечна такса за поддръжка (която така или иначе е минимална - 0.90 лв. месечно) е достатъчно да получавате превод в размер на поне 145 лв. всеки месец (не е задължително това да е пенсия - възможно е даже да е направен от друга ваша сметка). Ако пък желаете да получавате пенсията си по сметката, банката обещава да направи необходимото това да се случи, като подаде нужната информация към НОИ.

Предимствата в условията, както са описани на сайта на [банката](https://www.kbcbank.bg/bg/individualni-klienti/produkti-uslugi/bankirane/smetki-i-paketni-produkti/smetka-za-pensiya/), са доста, макар че в пълна сила от тях ще може да се възползват жителите на големите градове (неограничен брой безплатни тегления от банкоматите на банката). Но и за останалите потребители - безплатните дебитна карта, неограничен брой безплатни левови преводи (наредени електронно), SMS-уведомления за получени суми и мобилно/онлайн банкиране не са за пренебрегване:
<figure>
	<img src="/assets/img/3/Cond.PNG" alt=""> 
</figure>

Стандартните вече услуги - безплатно плащане на битови сметки, внасяне на пари в брой на банкомат на банката, плащания в интернет, добавяне на картата към дигиталния портфейл DigiPay за плащания с мобилен телефон - ще ви спестят време и са допълнително удобство, което се ползва от много хора.

Пълните условия може да намерите на [сайта на KBC Bank](https://www.kbcbank.bg/bg/individualni-klienti/produkti-uslugi/bankirane/smetki-i-paketni-produkti/smetka-za-pensiya/).

Във време, когато банковите такси се увеличават постоянно и всички упрекват банките за това, все пак има как да използваме разумно предоставените ни възможности за избягването им.